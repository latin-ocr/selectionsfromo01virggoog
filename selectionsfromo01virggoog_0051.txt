METAMORPH. ΜΒ. V,

Excutit obscura tinctas ferrugine habenas,
Perque lacus altos et olentia sulfure fertur
Stagna Palicorum, rupta ferventia terra,
Et qua Bacchiadae, bimari gens orta Corinth0,
Inter inaequales posuerunt moenia-portus.

Est medium Cyanes et Pisaeae Arethusae,
Quod coit angustis inclusum cornibus, aequor:
Hic fuit, a cujus stagnum quoque nomine dictum est, ,
Inter Sicelidas Cyane celeberrima Nymphas.
Gurgite quae medio summa tenus exstitit alvo,
Agnovitque deam, Nec longius ibitis: inquit,
Non potes invitae Cereris gener esse: roganda,
Non rapienda fuit Quod si componere magnis
Parva mihi sas est, et me dilexit Anapis3
Exorata tamen nec, ut haec, exterrita nupsi
Dixit, et in partes diversas brachia tendens
Obstitit Haud ultra tenuit Saturnius iram,
Terribilesque hortatus equos, in gurgitis ima
Contortum valido sceptrum regale lacerto
Condidit: icta viam tellus in Tartara fecit, ἦ
Et pronos eunus medio cratere recepit ⁸
At Cyane, raptamque deam contemtaque fontis
Jura sui maerens, inconsolabile vulnus
Mente gerit tacita, lacrimisque absumitur omnis,
Et, quarum fuerat magnum modo numen, in illas
Extenuatur aquas. Mollhi membra videres,
Ossa pati flexus, ungues posuisse rigorem3
Primaque de tota tenuissima quaeque liquescunt,
Caerulei crines digitique et crura pedesque:
Nam brevis in gelidas' membris exilibus undas
Transitus est. Post haec humeri tergumque latusque
Pectoraque in tenues abeunt evanida rivos, ⁴3⁵
Denique* pro vivo vitiatas sanguine venas ’
Lympha subit, restatque nihil quod prendere possis.
Ι Interea pavidae nequicquam filia matri
Omnibus est terris, omni quaesita profundo.

 

