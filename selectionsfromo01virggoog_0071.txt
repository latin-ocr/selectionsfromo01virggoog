METAMORPH. LIB. Xl.

Munera contigerat, Cerealia dona rigebant 3

Sive dapes avido convellere dente parabat, '
Lamina fulva dapes admoto dente premebat.
Miscuerat puris auctorem muneris undis3

Fusile per rictus aurum fluitare videres„

. Attonitus novitate mali, divesque miserque

· Effugere optat opes et, quae modo voverat, odit.
Copia nulla samem relevat3 sitis arida guttur
Urit, et inviso meritus torquetur ab auro.

Ad coelumque manus et splendida brachia tollens,
Da veniam, Lenaee pater! Peccavimus; inquit,
¹Sed miserere, precor, speciosoque eripe damno!
Mite deum numen, Bacchus peccasse fatentem ,
Restituit, factaque fide data munera solvit.

Neve male optato maneas circumlitus auro, 1

· Vade, ait, ad magnis vicinum Sardibus amnem,

Perque jugum ripae labentibus obvius undis
Carpe viam, donec venias ad fluminis ortus3
spumigeroque tuum fonti, qua plurimus exit,
Subde caput, corpusque simul, simul elue crimen.
Rex jussae succedit aquae. Vis aurea tinxit
Flumen et humano de corpore cessit in amnem.
Nunc quoque jam veteris percepto semine venae
Arva rigent, auro madidis pallentia glebis. -

Ille, perosus opes, silvas et rura colebat
Panaque montanis habitantem semper in antris.
Pingue sed ingenium mansit ; nocituraque, ut ante,
Rursus erant domino stolidae praecordia mentis.
Nam freta prospiciens, late riget arduus alto
Tmolus in adscensu, clivoque extentus utroque,
Sardibus hinc, illinc parvis finitur Hypaepis.

Pan ibi dum teneris jactat sua carmina Nymphis,
Et leve cerata modulatur arundine carmen,
Ausus Apollineos, prae se contemnere cantus,
Judice sub Tmolo certamen venit ad impar.
Monte suo senior judex consedit, et aures

 

