32 ’ P. OVIDII NASONIS

Acrisius superest, qui moenibus arceat urbis
Argolicae, contraque deum serat arma, genusque
Non putet esse deum: neque enirn Jovis esse putabat 610
Persea, quem pluvio Danae conceperat auro.
Mox tamen Acrisium —tanta est praesentia veri-
Tam violasse deum, quam non agnosse nepotem,
Poenitet: impositus jam coelo est alter, at alter,
Viperei referens spolium memorabile monstri,
Atra carpebat tenerum stridentibus alis.
Quumque super Libycas victor penderet arenas,
Gorgonei capitis guttae cecidere cruentae,
Quas humus exceptas varios animavit in angues:
Unde frequens illa est infestaque terra colubris.
Inde per immensum ventis discordibus actus
N unc hue, nunc illuc, exemplo nubis aquosae
Fertur, et ex alto seductas aethere longe
Despectat terraS, totumque supervolat orbem.
Ter gelidas Arctos, ter Caneri brachia vidit,
Saepe sub occasus, saepe est ablatus in ortus;
Jamque cadente die veritus se credere nocti
Constitit Hesperio, regnis Atlantis, in orbe, ⁴
Exiguumque petit requiem, dum Lucifer ignes
Evocet Aurorae, cursus Aurora diurnos.
Hic, hominum cunctos ingenti corpore praestans,
Iapetionides Atlas fuit. Ultima tellus
Rege sub hoc et pontus erat, qui Solis anhelis
Aequora subdit equis et fessos excipit axes.
Mille greges illi totidemque armenta per herbas
Errabant, et humum vicinia nulla premebant3
Arboreae frondes auro radiante nitentes
Ex auro ramos, ex auro poma tegebant. .

, Hospes, ait Perseus illi, seu gloria tangit
Te generis magni, generis mihi Jupiter auctor,
Sive es mirator rerum, mirabere' nostras:
Hospitium, requiemque peto. Memor ille vetustae
Sortis erat: Themis hanc dederat Parnasia· sortem:

 

