84 P. VlRGlLll MARONIS

Terrarumque velis curam, et te maximus orbis
Auctorem frugum tempestatumque potentem
Accipiat, cingens materna tempora myrto,

An deus immensi venias maris, ac tua nautae
Numina sola colant, tibi serviat ultima Thule, ’
Teque sibi generum Tethys emat omnibus undis,
Anne novum tardis sidus te mensibus addas,

Qua locus Erigonen inter Chelasque sequentes
Panditur, ipse tibi jam brachia contrahit ardens
Scorpios, et coeli justa plus parte reliquit ;
Quidquid eriS, —nam te nec sperant Tartara regern,
Nec tibi regnandi veniat tam dira cupido 3
Quamvis Elysios miretur Graecia campos,

Nec repetita sequi curet Proserpina matrem -

Da facilem cursum, atque audacibus adnue coeptis, 0

Ignarosque viae mecum miseratus'agrestes'
Ingredere, et votis jam nunc adsuesce vocari.

· Vere novo, gelidus c‘anis quum montibus humor
Liquitur et Zephyro putris se glaeba resolvit,
Depresso incipiat jam tum mihi taurus aratro
Ingemere‚ et sulco attritus splendescere vomer. '
Illa seges demum votis respondet avari

Agricolae, bis quae solem, bis frigora sensit,
Illius immensae ruperunt horrea messes

At prius ignotum ferro quarn scindimus aequor,

. Ventos et varium coeli praediscere morem

Cura sit ac patrios cultusque habitusque locorum,
Et quid quaeque ferat regio etquid quaeque recuset.
Hic segetes, illic veniunt felicius uvae;

Arborei fetus abbi, atque injussa virescunt

Gramina Nonne vides, croceos ut Tmolus odores, ,

India mittit ebur, molles sua tura Sabaei,

At Chalybes nudi sermm, virosaque Pontus
Castorea, Eliadum palmas Epiros equarum?
Continuo has leges aeternaque foedera certis ,
Imposuit natura locis, quo tempore primurn

30

 

