2 P. omri Kasours

Postquam, Saturno tenebrosa in Tartara misso,
Sub Jove mundus erat, subiit argentea proles,
Auro deterior, fulvo pretiosior aere.

Jupiter antiqui contraxit tempora veris,

Perque hiemes aestusque et inaequales autumnos

Et breve ver spatiis exegit quatuor annum

Tum primum siccis aer fervoribus ustus

Canduit, et ventis glacies adstricta pependit

Tum primum subiere domos: domus antra fuere
Et densi frutices et vinctae cortice virgae.

Semina tum primum longis Cerealia sulcis

Obruta sunt, pressique jugo gemuere juvenci.
Tertia post illas successit ahenea proles,

Saevior ingeniis et ad horrida promtior arma,

Non scelerata tamen. De duro est ultima ferro.
Protinus irrupit venae pejoris in aevum

Omne nelas; fugere pudor verumque fidesque3
In quorum subiere locum fraudesque dolique
Insidiaeque et vis et amor sceleratus habendi.
Vela dabant ventis, nec adhuc bene noverat illos
N avita; quaeque diu steterant in montibus altis,
Fluctibus ignotis insultavere carinae.
Communemque prius, ceu lumina solis et aurae,
Cautus humum longo 'signavit limite mensor.

Nec tantum segetes alimentaque debita dives
Poscebatur humus3 sed itum estin viscera terrae,
Quasque recondiderat Stygiisque admoverat umbris,
Effodiuntur opes5 irritamenta malorum.

Jamque nocens ferrum, ferroque nocentius aumm
Prodierat; prodit bellum, quod pugnat utroque,
Sanguineaque manu crepitantia concutit arma
Vivitur ex rapto: non hospes ab hospite tutus,
Non socer a gener03 fratrum quoque gratia rara est 1
Imminet exitio vir conjugis, illa mariti 3
Lurida terribiles miscent aconita novercae3
Filius ante diem patrios inquirit in annos.

 

