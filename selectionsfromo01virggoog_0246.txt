234 Ρ. VIRGlLll MARONIS

Siste gradum, teque adspectu ne subtrahe nostro. · ,σε
Quem fugis? extremum fato, quod te alloquor, hoc est
Talibus Aeneas ardentem et torva tuentem
Lenibat dictis animum, lacrimasque ciebat
Illa solo fixos oculos aversa tenebat,
Nec magis incepto vultum sermone movetur, ψ
Quam si dura silex aut stet Marpesia cautes.
Tandem corripuit sese, atque inimica refugit
Iq nemus umbriferum, conjux ubi pristinus illi
Respondet curis aequatque Sychaeus amorem.
Nec minus Aeneas, casu concussus iniquo,· 47⁵
Prosequitur lacrimns longe, et miseratur euntem

Inde datum molitur iter. Jamque arva tenebant
Ultima, quae bello clari secreta frequentant
. Hic illi occurrit Tydeus, hic inclutus armis
Partheuripaeus et Adrasti pallentis imago; ⁴⁸0
Hic multum fleti ad superos belloque caduci

’ Dardanidae, quos ille omnes longo ordine cemens

Ingemuit, Glaucumque Medontaque Thersilochumque,
Tres Antenoridas, Cererique sacrum Polyphoeten,
Idaeumque, etiam currus, etiam arma tenentem. 4⁸⁵
Circumstant animae dextra laevaque frequentes.
Nec vidisse semel satis est; juvat usque morari,
Et conferre gradum, et veniendi discere caussas.
At Danaum proceres Agamemnoniaeque phalanges
Ut videre virum fulgentiaque arma per umbras, oo
Ingenti trepidare metu; pars vertere terga,
Ceu quondam petiere rates, pars tollere vocem
Exiguam ε inceptus clamor frustratur hiantes'

-Atque hic Priamiden laniatum corpore toto
Deiphobum videt et lacemm crudeliter ora, aas
Ora manusque ambas, populataque tempora raptis
Auribus, et truncas inhonesto vulnere nares.
Vix adeo agnovit pavitantem et dira tegentem
Supplicia, et notis compellat vocibus ultro:

. Deiphobe armipotens, genus alto a sanguine Teucri, rw

 

