AENEIDOS LIB. VI. 241

Jampridem hanc prolem cupio enumerare meomm,
Quo magis Italia mecum laetere reperta. .
‚ Ο pater, anne aliquas ad coelum hinc ire putandum est
Sublimes animas, iterumque ad tarda reverti 720 ’
Corpora? Quae lucis miseris tam dira cupido?
Dicam equidem, nec te suspensum, nate, tenebo,
Suscipit Anchises, atque ordine singula pandit.
Principio coelum ac terras camposque liquentes

’ Lucentemque globum lunae Titaniaque astra 72⁵
. Spiritus intus alit, totamque infusa per artus
Mens agitat molem et magno se corpore miscet.
Inde hominum pecudumque genus vitaeque volantum
Et quae marmoreo fert monstra sub aequore pontus.
Igneus est ollis vigor et coelestis origo 730
Seminibus, quantum nou noxia corpora tardant

⁴'l'errenique hebetant artus moribundaque membra.
’ Hinc metuunt cupiuntque, dolent gaudentque, neque auras

. · Dispiciunt clausae tenebris et carcere caeco.

Quin et supremo quum lumine vita reliquit, ⁷³⁵

. · ‘Non tamen omne malum miseris nec funditus omnes

Corporeae excedunt pestes, penitusque necesse est
⁴ Multa diu concreta modis inolescere miris,

J ⁴ Ergo exercentur poenis, veterumque malor'um
“ · Supplicia expendunt: aliae panduntur inanes 740·
- Suspensae 'ad ventos ; aliis sub gurgite vasto ·

Infectum eluitur sceluS, aut exuritur igni 3

Quisque suos patimur Manes3 exinde per amplum
Mittimur Elysium, et pauci laeta arva tenemus;

’ Donec longa dies, perfecto temporis orbe, 74⁵
Concretam exemit labem, purumque relinquit ’
Aetherium sensum atque aurai simplicis ignem.

Has omnes, uhi mille rotam volvere per annos,

Lethaeum ad fluvium deus evocat agmine magn0,

Scilicet immemores supera ut convexa revisant 7⁵0
Rursus et incipiant in corpora velle reverti.

· Dixerat Anchises, natumque unaque Sibyllam
16

 

