112 P. VIRGILII MARONIS GEORGICON LIB. 11.

Sustinet, hinc armenta boum meritosque juvencos.
Nec requies, quin aut pomis exuberet annus,
Aut fetu pecorum, aut Cerealis mergite culmI,
Proventuque oneret sulcos atque horrea vincat
Venit hiems: teritur Sicyonia bacca trapetis -
Glande sues laeti redeunt, dant arbuta silvaeÍ¾
Et varios ponit fetus autumnus, et alte
Mitis in apricis coquitur vindemia saxis. .
Interea dulces pendent circum oscula nati,
Casta pudicitiam servat domus, ubera vaccae*
Lactea demittunt, pinguesque in gramine laeto
Inter se adversis luctantur cornibus haedi.
Ipse dies agitat festos, fususque per herbam,
Ignis ubi in medio et socii cratera coronant,
Te, libans, Lenaee, vocat, pecorisque magistris
Velocis jaculi certamina ponit in ulm0,
Corporaque agresti nudant praedura palaestrae.
Hanc olim veteres vitam coluere Sabini,
Hanc Remus et frater, sic fortis Etruria crevit
Scilicet, et rerum facta est pulcherrima Roma,
Septemque una sibi muro circumdedit arces.
Ante etiam sceptrum Dictaei regis, et ante
Impia quarn caesis gens est epulata juvencis,
Aureus hanc vitam in terris Saturnus agebat:
Necdum etlam audierant inflari classica, necdum
Impositos duris crepitare incudibus enses.

Sed nos immensum spatiis confecimus aequor,
Et jam tempus equum fumantia solvere colla

 

