9² ' P. v1RG1L11 unnours

Spicea jam campis quum messis inhorruit, et quum
Frumenta in viridi stipula lactentia turgent?

Saepe ego, quum flavis messorem induceret arvis
Agricola et fragili jam stringeret hordea culmo,
Omnia ventorum concurrere proelia vidi,

Quae gravidam late segetem ab radicibus imis
Sublimem expulsam eruerent; ita turbine nigro ’
Ferret hiems culmumque levem stipulasque volantes.
Saepe etiam immensum coelo venit agmen aquarum,
Et foedam glomerant tempestatem imbribus atris
Collectae ex alto nubes; ruit arduus aether,

Et pluvia ingenti sata laeta boumque labores
Diluit; implentur fossae, et cava fiumina crescunt
Cum sonitu, fervetque fretis spirantibus aequor. A
Ipse Pater media nimborum in nocte corusca
Fulmina molitur dextra3 qud maxima motu

Terra tremit, fugere ferae, et mortalia corda

Per gentes humilis stravit pavor; ille flagranti

Aut Athon, aut Rhodopen, aut alta Ceraunia telo
Dejicit3 ingeminant austri et densissimus imber3
Nunc nemora ingenti vento, nunc litora plangunt.
Hoc metuens, coeli menses et sidera serva, '
Frigida Saturni sese quo stella receptet,

Quos ignis coeli Cyllenius erret in orbes.

In primis venerare deos, atque annua magnae
Sacra refer Cereri laetis operatus in herbis,
Extremae sub ¹casum hiemis, jam vere sereno.
Tum pingues agni, et tum mollissima vina3

Tum somni dulces densaeque in montibus umbrae.
Cuncta tibi Cererem pubes agrestis adoret,

Cui tu lacte favos et miti dilue Baccho,

Terque novas circum felix eat hostia fruges

Ι Omnis quam chorus et socii comitentur ovantes,
Et Cererem clamore vocent in tecta; neque ante
Falcem maturis quisquam supponat aristis,

Quam Cereri torta redimitus tempora quercu

 

