154 P. VIRGILII MARONIS

Vestrum hoc augurium, vestroque in numine Troja est ·
Cedo equidem, nec, nate, tibi comes ire recuso. ‘
Dixerat ille; et jam per moenia clarior ignis 70⁵
Auditur, propiusque aestus incendia volvunt.
Ergo age, care pater, cervici imponere nostrae ;
Ipse subibo humeris, nec me labor iste gravabit,
’ Quo res cumque cadent, unum et commune periclum,
Una salus ambobus erit Mihi parvus Iulus 110
Sit comes, et longe servet vestigia conjux.
Vos, famuli, quae dicam, animis advertite vestris.
Est urbe egressis tumulus templumque vetustum
Desertae Cereris, juxtaque antiqua cupressus
Religione patmm multos servata per annos.
Hanc ex diverso sedem veniemus in unam.
Tu, genitor, cape saera manu patriosque Penates3
Me, bello e tanto digressum et caede recenti,
Attrectare nefas, donec me flumine vivo,
Abluer0. .
Haec fatus, latos humeros subjectaque colla
Veste super fulvique insternor pelle leonis,
Succedoque oneri 3 dextrae se parvus Iulus
Implicuit sequiturque patrem non passibus aequis 3

. Pone subit conjure Ferimur per opaca locorum3

Et me, quem dudum non ulla injecta movebant

Tela neque adverso glomerati ex agmine Graii,

Nunc omnes terrent aurae, sonus excitat omnis Ἴ

Suspensum et pariter comitique onerique timentem!
Jamque propinquabam portis, omnemque videbar

Evasisse viam, subito cum creber ad aures

Visus adesse pedum sonitus, genitorque per umbram

Prospiciens, Nate, exclamat, fuge, nate3 propinquant

Ardentes clipeos atque aera micantia cem0.

Hic mihi nescio quod trepido male ,numen amictun 7³⁵

Confusam eripuit mentem. Namque avia cursu

Dum sequor et nota excedo regione viarum,¹

Heu! misero conjux. fatone erepta Creusa

 

