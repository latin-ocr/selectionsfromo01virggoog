⁴ 182 r. vracrnrr unaorus

Ingrediturque solo, et caput inter nubila condit.
Illam Terra parens, ira irritata deorum,
Extremam, ut perhibent, Coeo Enceladoque sororem
Progenuit, pedibus celerem et pernicibus alis, ¹80
Monstrum horrendum, ingens, cui, quot sunt corpore plumae,
Tot vigiles oculi subter, mirabile dictu,
Tot linguae, totidem ora sonant, tot subrigit aures.
Nocte volat coeli medio terraeque per umbram,
Stridens, nec dulci declinat lumina somno,
Luce sedet custos aut summi culmine tecti,
. Turribus aut altis, et magnas territat urbes,
' Tam ficti pravique tenax, quarn nuntia veri.
Haec turn multiplici populos sermone replebat
Gaudens et pariter facta atque infecta canebat: ιφ
Venisse Aenean, Trojano sanguine cretum,
Cui se pulchra viro dignetur jungere Dido;
Nunc hiemem inter se luxu, quarn longa, fovere ’
Regnorum immemores turpique cupidine captos.
Haec passim dea foeda virum diffundit in ora us
Protinus ad regem cursus detorquet Iarban,
’ Incenditque animum dictis atque aggerat iras.
Hic Hammone satus, rapta Garamantide Nympha,
Templa Jovi centurn latis immania regnin, ¹
Centum aras posuit, vigilemque sacraverat ignem, . 200
Excubias divum aeternas, pecudumque cruore
Pingue solum et variis florentia limina sertis.
Isque amens animi et rumore accensus amaro
Dicitur ante aras media inter numina divum
Multa Jovem manibus supplex orasse supinis: 20⁵
Juppiter omnipotens, cui nunc Maurusia pictis
Gens epulata toris Lenaeum libat honorem,
Adspicis haec? ante, genitor, quum fulmina torques,
Nequidquam horremus, caecique in nubibus ignes
Terrificant animos et inania murmura miscent?
Femina, quae nostris errans in finibus urbem
Exiguam pretio posuit, cui litus arandum

 

