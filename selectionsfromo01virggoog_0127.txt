nuuulbos LIB· 1.

Hoc metuens, molemque et montes insuper altos
Imposuit, regemque dedit, qui foedere certo
Et premere et laxas sciret dare jussus habenas
Ad quem tum Juno supplex his vocibus usa est : f
Aeole, namque tibi divum pater atque hominum rex ⁶⁵
Et mulcere dedit fluctus et tollere vent0‚
Gens inimica mihi Tyrrhenum navigat aequor,
Ilium in Italiam portans victosque Penates: Ι
Incute vim ventis submersasque obrue puppes, ’
Aut age diversos et disjice corpora ponto.
κ Sunt mibi bis septem praestanti corpore Nymphae, , ’
Quarum quae forma pulcherrima Deiopea,
· Connubio jungam stabili propriamque dicabo,
Omnes ut tecum meritis pro talibus annos
Erigat et pulchra faciat te prole parentem.
Aeolus haec contra: Tuus, o regina, quid opteS,
Explorate labor, mihi Jussa capessere ias est.
Tu mihi, quodcumque hoc regni, tu sceptra Jovemque
Concilias, tu das epulis accumbere divum,
N imborumque sacis tempestatumque potentem.
Haec ubi dicta, cavum conversa cuspide montem
Impulit in latus: ac venti, velut agmine laet0,
Qua data porta, ruunt et terras turbine perflant.
Incubuere mari, totumque a sedibus imis .
Una Eurusque Notusque ruunt creberque procellis
Africus, et vastos volvunt ad litora fluctus.
Insequitur clamorque virum stridorque rudentum.¹ ,
Eripiunt subito nubes coelumque diemque
< Teucrorum ex oculis 3 ponto nox incubat atra.
Intonuere poli, et crebris micat ignibus aether,
Praesentemque viris intentant omnia mortem. „-
Extemplo Aeneae solvuntur frigore membra, ‘ .
Ingemit, et duplices tendens ad sidera palmas
Talia voce refert: Ο terque quaterque beati,
Quis ante ora patrum Trojae sub moenibus altis
Contigit oppetere t 'o Danaum fortissime gentis

 

