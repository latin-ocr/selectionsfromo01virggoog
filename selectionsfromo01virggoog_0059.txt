METAMORPH. ΠΒ. Ἦ.“

Altera per jugulum pennis tenus acta sagitta est.
Expulit hanc sanguis, seque ejaculatus in altum
Emicat et longe terebrata prosilit auia

Ultimus Ilioneus non profectura precando
Brachia sustulerat, Dique 0 communiter omnes, ’
Dixerat, ignarus non omnes esse rogandos,
Parcite! Motus erat, quum. jam revocabile telum
Non fuit, Arcitenens; minimo tamen occidit ille
Vulnere, non alte percusso corde sagitta.

F ama mali populique dolor lacrimaeque suorum
Tam subitae matrem certam secere ruinae,
Mirantem potuisse, irascentemque quod ausi
Hoc essent superi, quod tantum juris haberent.
Nam pater Amphion ferro per pectus adacto
Finierat moriens pariter cum luce dolorem.

Heu, quantum haec Niobe Niobe distabat ab illa,
Quae modo Latois populum submoverat aris

Et mediam tulerat gressus resupina per urbem,
Invidiosa suis! At nunc miseranda vel hosti
Corporibus gelidisincumbit, et ordine nullo
Oscula dispensat natos suprema per omnes. ·

, Α quibus ad coelum liventia brachia tendens,

Pascere, crudelis, nostm, Latona, dolore,
[Pascere, ait, satiaque meo tua pectora luctu]
Corque ferum satia! dixit: Per lunera septem
Efferor: exsulta, victrixque inimica triumpha!
Cur autem victrix? Miserae mihi plura supersunt,
Quam tibi felici : post tot quoque funera vinco,
Dixerat3 et sonuit contento nervus ab arcu,

Qui praeter Nioben unam conterruit omnes 3 ⁶
Illa malo est audax. Stabant cum vestibus atris
Ante toros fratrum demisso crine sorores.

E quibus una, trahens haerentia viscere tela,
Imposito fratri moribunda relanguit ore.

Altera, solari miseram conata parentem,
Conticuit subito, duplicataque vulnere caeco est,

 

