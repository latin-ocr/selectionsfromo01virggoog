” muranoxrn. trs. rv.

Occupat aversum, neu saeva retorqueat ora,
Squamigeris avidos figit cervicibus ungnes,

Sic celeri missus praeceps per inane volatu

Terga ferae pressit, dextroque frementis in armo
Inachides serrum curvo tenus abdidit hamo.
Vulnere laesa gravi modo se sublimis in auras
Attollit‚ modo subdit aquis, modo more ferocis
Versat apri, quem turba canum circumsona terret
Ille avidos morsus velocibus effugit alis,

Quaque patent, nunc terga cavis super obsita conchis,
Nunc laterum costaS, nunc qua tenuissima cauda
Desinit in piscem, falcato verberat ense.

Bellua puniceo mixtos cum sanguine fluctus

Ore vomit. Maduere graves adspergine pennae,
Nec bibulis ultra Perseus talaribus ausus

Credere, conspexit scopulum, qui vertice summo
Stantibus-exstat aquis, operitur ab aequore moto:
Nixus eo rupisque tenens juga prima sinistra, ’
Ter quater exegit repetita per ilia lenum.

Litora cunr plausu clamor superasque deomm
implevere domos: gaudent generumque salutant,
Auxiliumque domus servatoremque fatentur
Cassiope Cepheusque pater. Resoluta catenis ·
Incedit virgo, pretiumque et causa laboris.

lpse manus hausta victrices abluit unda3
Anguiferumque caput nuda ne laedat arena,
Mollit humum loliis natasque sub aequore virgas

, Sternit, et imponit Phorcynidos ora Medusae.

Virga recens bibulaque etiamnum viva medulla

Vim rapuit monstri, tactuque induruit hujuS,
Percepitque novum ramis et fronde rigorem.
At pelagi Nymphae factum mirabile tentant
Pluribus in virgis, et idem contingere gaudent,
Seminaque ex illis iterant jactata per undas.
Nunc quoque curaliis eadem natura remansit,
Duritiam tacto capiant ut ab aere, quodque

 

