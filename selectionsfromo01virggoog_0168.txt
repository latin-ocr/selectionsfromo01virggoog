156 Ρ. vinoun manours

Tum sic affari et curas his demere dictis:

l Quid tantum insano juvat indulgere dolori,
O dulcis conjux J uon haec sine numine-divum
Eveniunt3 nect hinc comitem asportare Creusam
Fas aut ille sinit superi regnator Olympi. κ

Longa tibi exsilia, et vastum maris aequor arandum, ο

Et terram Hesperiam venies ubi Lydius arva
Inter opima virum leni fluit agmine Thybris :
lllic res laetae regnumque et regia conjux
Parta tibi. Lacrimas dilectae pelle Creusae :
Non ego Myrmidonum sedes Dolopumve superbas a
Adspiciam‚ aut Graiis servitum matribus—ib0,
Dardanis, et divae Veneris nurus 3
Sed me magna deum genetrix his detinet oris.
Jamque vale, et nati serva communis amorem.
Haec ubi dicta dedit, lacrimantem et multa volentem
Dicere deseruit, tenuesque recessit in auras·
Ter conatus ibi collo dare brachia circum :
Ter frustra comprensa manus effugit imag0‚
Par levibus ventis volucrique simillima somno.

Sic demum socios consumpta nocte reviso.
Atque hic ingentem comitum affluxisse novorum
Invenio admirans numerum, matresque, virosque,
Collectam exsilio pubem, miserabile vulgus.
Undique convenere, animis opibusque parati,
In quascumque velim pelago deducere terras
Jamque jugis summae surgebat Lucifer Idae
Ducebatque diem, Danaique obsessa tenebant
¹ Limina portarum, nec spes opis ulla dabatur3
Cessi et sublato montes genitore petivi.

 

