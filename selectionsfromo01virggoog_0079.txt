BUCOLICA. ECL. 1.

Non insueta graves tentabunt pabula fetas,
Nec mala vicini pecoris contagia laedent.
Fortunate senex, hic, inter flumina nota
Et fontes sacros, frigus captabis opacum! ’
Hinc tibi, quae semper, vicino ab limite, saepes
Hyblaeis apibus florem depasta salicti,
Saepe levi somnum suadebit inire susurro;
Hinc alta sub nipe canet frondator ad auras;
Nec tamen interea raucae, tua cura, palumbes,
Nec gemere aeria cessabit turtur ab ulmo.

’ “ maurus ·
Ante leves ergo pascentur in aethere cervi,
· Et freta destituent nudos in litore pisces,
Ante, pererratis ambomm finibus, exsul
Aut Ararim Parthus bibet, aut Germania Tigrim,
Quam nostro illius labatur pectore vultus

MELIBOEUS.
At nos hinc alii sitientes ibimus Afros,

Pars Scythiam et rapidum Cretae veniemus Oaxdn,

Et penitus toto divisos orbe Britannos.

En umquam patrios longo post ternpore fines,
Pauperis et tuguri congestum caespite culmen,
Post aliquot, mea regna videns, mirabor aristas?
· Impius haec tarn culta novalia miles habebit?
Barbarus has segetes? En, quo discordia cives
Produxit miseros! en, quis consevimus agros!

· Insere nunc, Meliboee, piros, pone ordine vites.

Ite meae, felix quondam pecus, ite capellae.

Non ego vos posthac, viridi projectus in antro,

Dumosa pendere procul de rupe videbo;

Carmina nulla canam; non, me pascente, capellae,

ι Florentem cytisum et salices carpetis amaras.
TITYRUS.

Hic tamen hane mecum poteras requiescere noctem

Fronde super viridi: sunt nobis mitia poma, ·

Castaneae molles, et pressi copia laetis3

 

