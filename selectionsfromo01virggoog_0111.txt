GEORGICON LlB. 11. ·

Sponte sua qnae se tollunt in luminis oras,
Insecunda quidem, sed laeta et fortia surgunt,

· Quippe solo natura subest· Tamen haec quoqne, si quis
Inserat, aut scrobibus mandet mutata subactis, 50
Exuerint silvestrem animum, cultuque frequenti

In quascumque voces artes hand tarda sequentur.

N ec non et sterilis, quae stirpibus exit ab imis, '

Hoc saciet, vacuos si sit digesta per agros3 ⁸

Nunc altae frondes et rami matris opacant,

Crescentique adimunt fetus, uruntque ferentem.

Jam, qnae seminibus jactis se sustulit arbos,

, Tarda venit, seris factura nepotibus umbram,

Pomaque degenerant sucos oblita priores,

Et turpes avibus praedam fert uva racemos.

Scilicet omnibus est labor impendendus, et omnes
Cogendae in sulcum, ac multa mercede domandae.
Sed truncis oleae melius, propagine vites
Respondent, solido Paphiae de robore myrtus; ’
Plantis et durae coryli nascuntur, et ingens
Fraxinus, Herculeaeque arbos umbrosa coronae,
Chaoniique patris glandes; etiam ardna palma
Nascitur, et casus abies visura marinos
Inseritur vero et nucis arbutus horrida fetu,

Et steriles platani malos gessere valentes;
Castaneae fagus, ornusque incanuit albo
Flore piri, glandemque sues fregere sub ulmis.

Nec modus inserere atque oculos· imponere simplex.
Nam, qna se medio trudunt‘de cortice gemmae
Et tenues rumpunt tunicas, angustus in ipso
Fit nudo sinus: huc aliena ex arbore germen
Includunt, udoque docent inolescere libr0.

Aut rursum enodes trunci resecantur, et alte
Finditur in solidum cuneis via, deinde feraces
Plantae immittuntur: nec longum tempus, =et ingens
Exiit ad coelum ramis felicibus arbos,

Miraturque novas frondes et non sua poma

 

