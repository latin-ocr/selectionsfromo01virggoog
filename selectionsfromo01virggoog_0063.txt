METAMORPH. LIB. vm.

Quodque suus conjux riguo collegerat horto,
Truncat olus foliis. Furca levat ille bicorni
Sordida terga suis, nigro pendentia tigno,
Servatoque diu resecat de tergore partem '
Exiguam, sectamque domat ferventibus undis.
Interea medias fallunt sermonibus horas,
Sentirique moram prohibent. Erat alveus illic

= Fagineus, dura clavo suspensus ab ansa:

Is tepidis impletur aquis, artusque‘fovendos
Accipit. In medio torus est de mollibus ulvis,
Impositus'lecto sponda pedibusque salignis:
Vestibus bunc velant, quas non nisi tempore festo
Sternere consuerant3 sed et haec vilisque vetusque
Vestis erat, lecto non indignanda saligno.
Accubuere dei: mensam succincta tremensque
Ponit anus; mensae sed erat pes tertius impar:
Testa parem fecit. Quae postquam subdita clivum
Sustulit, aequatam mentae'tersere virentes.
Ponitur hic bicolor sincerae bacca Minervae,
Conditaque'in liquida corna autumnalia faece,
Intubaquc et radix et lactis massa coacti,

Ovaque non acri leviter versata favilla:

Omnia fictilibus. Post haec caelatus eodem
Sistitur argento crater, fabricataque sago

Pocula, qua cava sunt, flaventibus illita ceris.
Parva mora est, epulasque ioci misere calentes.
Nec longae rursus reseruntur vina senectae,
Dantque locum mensis paullum seducta secundis.
Hic nux, hic mixta est rugosis carica palmis,
Prunaque et in patulis redolentia mala canistris,
Et de purpureis collectae vitibus uvae3

Candidus in medio favus est. Super omnia vultus
Accessere boni, nec iners pauperque voluntas.
Interea toties haustum cratera repleri

Sponte sua per seque vident succrescere vina:

' Attoniti novitate pavent, manibusque supinis

 

