56 Ρ. ovrnu nasoms

Ac veluti supplex pro tam furialibus ausis

Ante pedes jacuit Sed enim temeraria crescunt

Bella, modusque abiit insanaque regnat Erinnys.
Cunctaque tela forent cantu mollita, sed ingens ις
Clamor et inflato Berecyntia tibia comu

Tympanaque et plausus et Bacchei ululatus ,
Obstrepuere sono citharae. Tum denique saxa

Non exauditi rubuerunt sanguine vatis

Ac primum attonitas etiamnum voce canentis

Innumeras volucres anguesque agmenque serarum
Maenades Orphei titulum rapuere theatri;

Inde cruentatis vertuntur in Orphea dextris,

Et coeunt, ut aves, si quaudo lnce vagantem

Noctis avem cernunt, structaque utrimque theatro 25
Ut matutina cervus periturus arena

Praeda canum est3 vatemque petunt, et fronde virentes

Conjiciunt thyrsos non haec in munerafactos. ·
Hae glebas, illae direptos arbore ramos, Ι ·
Pars torquent silices. Neu desint tela hiron, 30

Forte boves presso subigebant vomere terram,

Nec procul hinc, multo fructum sudo're parantes,

Dura lacertosi fodiebant arua coloni:

Agmine qui viso fugiunt operisque relinquunt

Arma sui, vacuosque jacent dispersa per agros 35
Sarculaque rastrique graves longique ligones.

Quae postquam rapuere ferae, comuque minaces
Divellere boves ad vatis fata recurrunt,

Tendentemque manus atque illo tempore primum

Irrita dicentem nec quicquam voce moventem ro
Sacrilegae'perimunt3 perque os—pro Jupiter 1- illud,
Auditum saxis intellectumque feramm

Sensibus, in ventos anima exhalata recessit

Te maestae volucres, Orpheu, te turba ferarum,

Te rigidi silices, tua carmina saepe secutae

Fleverunt silvae; positis te frondibus arbos

Tonsa comam luxit3 lacrimis quoque flumina dicunt

 

