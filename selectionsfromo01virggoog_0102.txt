90⁴ P. VIRGlLll MARONIS

Hic vertex nobis semper sublimis 3 at illum

Sub pedibus Styx atra videt Manesque profundi. '
Maximus hic flexu sinuoso elabitur Anguis

Circum perque duas in morem fluminis Arctos 24⁵
Arctos Oceani metuentes aequore tingui.

Illic, ut perhibent, aut intempesta silet nox

Semper, et obtenta densantur nocte tenebrae,

Aut redit a nobis Aurora diemque reducit,

Nosque ubi primus equis Oriens afflavit anhelis, 250
Illic sera rubens accendit lumina Vesper.

Hinc tempestates dubio praediscere coelo

Possumus, hinc messisque diem tempusque serendi,

Et quando infidum remis impellere marmor

Conveniat, quando asinatas deducere classes, 2⁵⁵

Aut tempestivam silvis evertere pinum:

Nec frustra signorum obitus speculamur et ortus
Temporibusque parem diversis quattuor annum. ‘

Frigidus agricolam si quando continet imber,
Multa, forent quae mox coelo properanda seren0,
Maturare datur: durum procudit arator
Vomeris obtunsi dentem, cavat arbore lintres,

· Aut pecori signum aut numeros impressit acervis.
Exacuunt alii vallos furcasque bicornes,

Atque Amerina parant lentae retinacula'viti.
Nunc facilis rubea texatur fiscina virga,

N unc torrete igni fruges, nunc frangite saxo.
Quippe etiar'n festis quaedam exercere diebus
Fas et jura sinunt: rivos deducere nulla
*Religio vetuit, segeti praetendere saepem,
Insidias avibus moliri, incendere vepres,
Balantumque gregem fluvio mersare salubri.
Saepe oleo tardi costas agitator aselli

Vilibus aut onerat pomis, lapidemque revertens
Incusum aut atrae massam picis urbe reportat

Ipsa dies alios alio dedit ordine Luna
Felices operum. Quintam fuge: pallidus Orcus

 

