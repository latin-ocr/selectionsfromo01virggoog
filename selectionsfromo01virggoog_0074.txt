62 r. 0v1n11 nasonrs

Sponte sua 'carmen numeros veniebat ad aptos,
Et, quod tentabam scribere, versus erat.
Interea tacito passu labentibus annis,

Liberior fratri sumta mihique toga est,
Induiturque humeros cum lato purpura clav03
Et studium nobis, quod suit ante, manet.
Jamque decemvitae frater geminaverat annos,

Quum perit, et coepi parte carere mei.
Cepimus et tenerae primos aetatis honores,
Deque viris quondam pars tribus una fui.
Curia restabat; clavi mensura coacta est:
Majus erat nostris viribus illud onus.
Nec patiens corpus nec meus fuit apta labori, ·
sollicitaeque fugax ambitionis eram3
Et petere Aoniae suadebant tuta Sorores
Otia, judicio semper amata meo.
Temporis illius colui fovique poetas,
Quotque aderant vates, rebar adesse deos.
Saepe suas volucres legit mihi grandior aevo,
Quaeque necet serpens, quae juvet herba, Macen
Saepe suos solitus recitare Propertius ignes,
Jure sodalitii qui mihi junctus erat
Ponticus heroo, Bassus quoque clarus iambo,
Dulcia convictus membra fuere mei3
· Et tenuit nostras numerosus Horatius aures,
Dum ferit Ausonia carmina culta lyra
Virgilium vidi tantum; nec amara Tibullo
Tempus amicitiae sata dedere meae.
Successor fuithic tibi, Galle, Propertius illi;
Quartus ab his serie temporis ipse fui.
thue ego majores, sic me coluere minores, ’
Notaque non tarde facta Thalia mea est
Carmina quum primum populo juvenilia legi,
Barba resecta mihi bisve semelve fuit

Moverat ingenium totam cantata per Urbem
Nomine non vero dicta Corinna mihi.

 

