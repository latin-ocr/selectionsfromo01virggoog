176 Ρ. vmcrun uunours .

Excutere, et ventis intendere vela secundis.
Contra jussa monent Heleni, Scyllam atque Charybdim
Inter utramque viam leti discrimine parvo ⁶8⁵

Ni teneant cursus3 certum est dare lintea ret'ro.
Eece autem‘ Boreas angusta ab sede Pelori
Missus adest. Vivo praetervehor ‚ostia saxo
Pantagiae Megarosque sinus Thapsumque jacentem
Talia monstrabat relegens errata retrorsus

Litora Achemenides, comes infelicis Ulixi.

, Sicanio praetenta sinu jacet insula contra
Plemyrium undosum; nomen dixere priores
Ortygiam. Alpheum fama est huc Elidis amnem
Occultas egisse vias subter mare ; qui nunc

Ore, Arethusa, tuo Siculis confunditui undis.
Jussi numina magna loci veneramur, et inde
Exsupero praepingue solum stagnantis Helori.
Hinc altas cautes projectaque saxa Pachyni
Radimus, et satis numquam concessa moveri
Apparet Camarina procul campique Geloi,
Immanisque Gela fluvii cognomine dicta.

Arduus inde Acragas ostentat maxima longe „
Moenia, magnanimum quondam generator equorum,
Teque datislinquo ventis, palmosa Selinus,

Et vada dura lego saxis Lilybeia caecis.

Hinc Drepani me portus et illaetabilis ora

. Accipit Hie, pelagi tot tempestatibus actus,

Heu genitorem, omnis curae casusque levamen,

Amitto Anchisen. Hieme, pater optime, fessum

Deseris, heu, tantis nequidquam erepte periclis!

Nec vates Helenus, quum multa horrenda moneret, ·

Hos mihi praedixit luctus, non dira Celaeno.

Hic labor extremus, longarum haec meta viarum,

Hinc me digressum vestris deus appulit oris 71⁵
Sic pater Aeneas intentis omnibus unus

Fata renarrabat divum, cursusque docebat.

Conticuit tandem, factoque hic fine quievit.

 

