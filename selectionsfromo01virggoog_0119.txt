- caonolcou Lm. 11. 107

Sed trudit gemmas et frondes explieat omnes. aas

Non alios prima crescentis origine mundi

Illuxisse dies aliumve habuisse tenorem

Crediderim: ver illud erat, ver magnus agebat

Orbis, et hibernis parcebant flatibus Euri ε

Quum primae lucem pecudes hausere, virumque ψ

Ferrea progenies duris caput extulit arvis,

Immissaeque ferae silvis et sidera coelo.

Nec res hunc tenerae possent perferre laborem,

Si non tanta quies iret frigusque caloremque

Inter, et exciperet coeli indulgentia terras. ³⁴⁵
Quod superest, quaecumque premes virgulta per agros,

' Sparge fimo pingui, et multa memor occule terra,

Aut lapidem bibulum, aut squalentes infode conchas,
Inter enim labentur aquae, tenuisque subibit
Halitus, atque animos tollent sata, jamque reperti, ³⁵0
Qui saxo super atque ingentis pondere testae
Urguerent ; hoc effusos munimen ad imbres,
Hoc ubi hiulca siti findit Canis aestifer arva.
Seminibus positis, superest diducere terram
Saepius ad capita, et duros jactare bidentes,
’ Aut presso exercere solum sub vomere, etipsa
Flectere luctantes inter vineta juvencos,
Tum leves calamos et rasae hastilia virgae
Fraxineasque aptare sudes, furcasque valentes,
Viribus eniti quarum et contemnere ventos
Adsuescant, summasque sequi tabulata per ulmos.
Ac dum prima novis adolescit frondibus aetas,
Parcendum teneris, et, dum se laetus ad auras
Palmes agit laxis per purum immissus habeniS,
Ipsa acie nondum falcis tentanda, sed uncis
Caipendae manibus frondes, interque legendae:
Inde ubi jam validis amplexae stirpibus ulmos
Exierint, tunc stringe comas, tunc brachia tonde;
Ante reformidant ferrum, tum denique dura
Exerce imperia, et ramos oompesce fluentes

 

