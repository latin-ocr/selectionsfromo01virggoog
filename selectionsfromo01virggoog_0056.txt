44 Ρ. ovrou ursonis

Nec tamen admonita est poena popularis Arachnes, 150
Cedere coelitibus verbisque minoribus uti

Multa dabant animos: sed enim nec conjugis artes

Nec genus amborum magnique potentia regni

Sic placuere illi— quamvis ea cuncta placerent-

Ut sua progenies. Et felicissima matrum ¹⁵⁵
Dicta soret Niobe, si non sibi visa fuisset

Nam sata Tiresia, venturi praescia, Manto

Per medias fuerat, divino concita motu,

Vaticinata vias: Ismenides, ite frequentes,

Et date Latonae Latonigenisque duobus

Cum prece tura pia, lauroque innectite crineml

Ore meo Latona jubet. Paretur, et omnes

Thebaides jussis sua tempora frondibus ornant,

Turaque dant sanctis et verba precantia flammis.

Ecce, veuit comitum Niobe celeberrima turba, 1⁶5
Vestibus intexto Phrygiis spectabilis auro,

Et, quantum ira sinit, formosa movensque decoro

Cum capite immissos humerum per utrumque capillos,
Constitit ; utque oculos circumtulit alta superbos,

Quis furor auditos, iuquit, praeponere visis 170
Coelestes? Aut cur colitur Latona per aras,

Numen adhuc sine ture meum est? Mihi Tantalus auctor,
Cui licuit soli superorum tangere mensas, .

Pleiadum soror est genitrix mea, maximus Atlas

Est avuS, aetherium qui fert cervicibus axem3 17⁵
Jupiter alter avus, socero quoque glorior illo.

Me gentes metuunt Phrygiae; me regia Cadmi

Sub domina est, fidibusque mei commissa mariti

Moenia cum populis a meque viroque reguntur.

In quamcumque domus adverto lumina partem, xa>
Immensae spectantur opes Accedit eodem

Digna dea facies Huc natas adjice septem

Et totidem juvenes et mox generosque nurusque.
Quaerite nunc, habeat quam nostra superbia causam!
Quoque modo audetis genitam Titanida Coeo

 

