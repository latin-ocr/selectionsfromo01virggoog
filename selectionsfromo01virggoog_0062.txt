50 r. ovrnu ursonis

Oraque caerulea patrium clamantia nomen
Excipiuntur aqua, quae nomen traxit ab illo.
At pater infelix, nec jam pater, Icare l· dixit,
Icare, dixit, ubi es? Qua te regione requiram,
lcare! dicebat: pennas conspexit in undis,
Devovitque suas artes, corpusque sepulcro
Condidit; et tellus a nomine dicta sepulti

a s r a a

Immensa est finemque potentia coeli

Non habet, et quicquid superi voluere, peractum est. 20

Quoque minus dubites, tiliae contermina quercus
Collibus est Phrygiis, modico circumdata muro.
Ipse locum vidi: nam me Pelopeia Pittheus
Misit in arva, suo quondam regnata parenti.

23⁰

Haud procul hinc stagnum, tellus habitabilis olim, 2

N unc celebres mergis fulicisque palustribus undae.
, Jupiter huc specie mortali, cumque parente

Venit Atlantiades positis caducifer alis.

Mille domos adiere, locum requiemque petentes ;
Mille domos clausere serae. Tamen una recepit,
Parva quidem, stipulis et canna tecta palustri,
Sed pia Baucis anns parilique aetate Philemon .
Illa sunt anuis juncti juvenilibus, illa

Consenuere casa, paupertatemque fatendo
Effecere levem nec iniqua mente ferendam.

N ec refert, dominos illic famulosne requiras:
Tota domus duo sunt, idem parentque jubentque.
Ergo ubi coelicolae parvos tetigere penates,
Submissoque humiles intrarunt vertice postes,
Membra senex posito jussit relevare sedili,

Quo superinjecit textum rude sedula Baucis.

· Inde foco tepidum cinerem dimovit, et ignes

Suscitat hestemos‚ foliisque et cortice sicco
Nutrit, et ad flammas anima producit anili,
Multifidasque faces ramaliaque arida tecto

Detulit, et minuit parvoque admovit ahen03

 

