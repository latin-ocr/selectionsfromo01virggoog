88 P.V1RG1L11 nunonis

In burim et curvi formam accipit ulmus aratri. .
Huic ab stirpe pedes temo protentus in oct0, .
Binae aureS, duplici aptantur dentalia dorso.
Caeditur et tilia ante jugo levis, altaque fagus
Stivaque, quae cursus a tergo. torqueat imos3

Et suspensa focis explorat robora fumus.

Possum multa tibi veterum praecepta referre,
Ni refugis tenuesque piget cognoscere curas.
Area cum primis ingenti aequanda cylindro
Et vertenda manu et creta solidanda tenaci,

Ne subeant herbae, neu pulvere victa fatiscat.
Tum variae illudant pestes: saepe exiguus mus
Sub terris posuitque domos atque horrea fecit3
Aut oculis capti fodere cubilia talpae;
Inventusque cavis bufo, et quae plurima terrae
Monstra ferunt3 populatque ingentem farris acervum ι
Curculio, atque inopi metuens formica senectae.
Contemplator item, quum se nux plurima silvis
Induet in florem et ramos curvabit olentes:

Si superant fetus, pariter frumenta sequentur,
Magnaque cum magno veniet tritura calore,

At si luxuria foliorum exuberat umbra,
Nequidquam pingues palea teret area culmos.
Semina vidi equidem multos medicare serentes
Et nitro prius et nigra perfundere amurca,
Grandior ut fetus siliquis fallacibus esset,

Et, quamvis igni exiguo, properata maderent.
Vidi lecta diu et multo spectata labore ·
Degenerare tamen, ni vis humana quot annis
Maxima quaeque manu legeret. Sic omnia fatis
In pejus ruere, ac retro sublapsa referri3 ,ω
Non aliter, quam qui adverso vix flumine lembum
Remigiis subigit, si brachia forte remisit,

Atque illum in praeceps prono rapit alveus amni.

Praeterea tarn sunt Arcturi sidera nobis

Haedorumque dies servandi et lucidus Anguis, 205

 

